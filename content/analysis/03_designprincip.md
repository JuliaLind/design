---
Title: Design principles
Description: Design principles
Template: analysis-single
---


Design Principles
=======================

I denna rapport analyseras användning av designprinciper på tre olika webbplatser i kategorin personsidor samt motsvarande på min egna portfoliosida.

Urval
-----------------------

Följande webbplatser kommer att analyseras:

https://devonstank.com/ 

https://www.rafikahhalim.com/

https://www.erikjaworski.me

https://www.student.bth.se/~juli22/dbwebb-kurser/design/me/portfolio/


Bakgrundsmaterial
-----------------------

Vid bedömning av huruvida samt vilka designprinciper har använts på respektive webbplats har jag utgått ifrån deifinitionerna på https://dbwebb.se/article/vl.pdf samt https://www.canva.com/learn/design-elements-principles/ .


Resultat
-----------------------

Studien ledde till följande observationer (' X ' innebär att designprincipen används i stor utsträckning, ' / ' innebär liten utsträckning och ' - ' innebär - inte alls):

<div class="scroll-container">
<div class="result-container design">
<div></div>
<div class="cell title-cell"><a href="https://devonstank.com/" aria-label="Link to home-page of Devon Stank"><h3>Devon Stank</h3></a></div>
<div class="cell title-cell"><a href="https://www.rafikahhalim.com/" aria-label="Link to home-page of Rafikah Halim"><h3>Rafikah Halim</h3></a></div>
<div class="cell title-cell"><a href="https://www.erikjaworski.me" aria-label="Link to home-page of Erik Jaworski"><h3>Erik Jaworski</h3></a></div>
<div class="cell title-cell"><a href="https://www.student.bth.se/~juli22/dbwebb-kurser/design/me/portfolio/" aria-label="Link to my portfolio-page"><h3>Min egna portfoliosida</h3></a></div>

<div class="param cell"><h3>Line</h3></div>
<div class="cell"><p>/</p></div>
<div class="cell"><p>-</p></div>
<div class="cell"><p>/</p></div>
<div class="cell"><p>-</p></div>

<div class="param cell"><h3>Scale</h3></div>
<div class="cell"><p>X</p></div>
<div class="cell"><p>X</p></div>
<div class="cell"><p>X</p></div>
<div class="cell"><p>-</p></div>

<div class="param cell"><h3>Colour</h3></div>
<div class="cell"><p>/</p></div>
<div class="cell"><p>/</p></div>
<div class="cell"><p>-</p></div>
<div class="cell"><p>X</p></div>

<div class="param cell"><h3>Repetition</h3></div>
<div class="cell"><p>X</p></div>
<div class="cell"><p>/</p></div>
<div class="cell"><p>/</p></div>
<div class="cell"><p>X</p></div>

<div class="param cell"><h3>Negative Space</h3></div>
<div class="cell"><p>-</p></div>
<div class="cell"><p>-</p></div>
<div class="cell"><p>-</p></div>
<div class="cell"><p>-</p></div>

<div class="param cell"><h3>Symmetry</h3></div>
<div class="cell"><p>X</p></div>
<div class="cell"><p>X</p></div>
<div class="cell"><p>X</p></div>
<div class="cell"><p>/</p></div>

<div class="param cell"><h3>Balance</h3></div>
<div class="cell"><p>X</p></div>
<div class="cell"><p>X</p></div>
<div class="cell"><p>X</p></div>
<div class="cell"><p>X</p></div>

<div class="param cell"><h3>Transparency</h3></div>
<div class="cell"><p>/</p></div>
<div class="cell"><p>X</p></div>
<div class="cell"><p>-</p></div>
<div class="cell"><p>/</p></div>

<div class="param cell"><h3>Texture</h3></div>
<div class="cell"><p>X</p></div>
<div class="cell"><p>-</p></div>
<div class="cell"><p>-</p></div>
<div class="cell"><p>-</p></div>

<div class="param cell"><h3>Hierarcy</h3></div>
<div class="cell"><p>X</p></div>
<div class="cell"><p>/</p></div>
<div class="cell"><p>-</p></div>
<div class="cell"><p>-</p></div>

<div class="param cell"><h3>Contrast</h3></div>
<div class="cell"><p>X</p></div>
<div class="cell"><p>/</p></div>
<div class="cell"><p>X</p></div>
<div class="cell"><p>-</p></div>

<div class="param cell"><h3>Framing</h3></div>
<div class="cell"><p>X</p></div>
<div class="cell"><p>X</p></div>
<div class="cell"><p>-</p></div>
<div class="cell"><p>X</p></div>

<div class="param cell"><h3>Grid</h3></div>
<div class="cell"><p>X</p></div>
<div class="cell"><p>/</p></div>
<div class="cell"><p>( / )</p></div>
<div class="cell"><p>X</p></div>

<div class="param cell"><h3>Randomness / Variety</h3></div>
<div class="cell"><p>-</p></div>
<div class="cell"><p>-</p></div>
<div class="cell"><p>-</p></div>
<div class="cell"><p>-</p></div>

<div class="param cell"><h3>Direction</h3></div>
<div class="cell"><p>-</p></div>
<div class="cell"><p>-</p></div>
<div class="cell"><p>-</p></div>
<div class="cell"><p>/</p></div>

<div class="param cell"><h3>Rules</h3></div>
<div class="cell"><p>/</p></div>
<div class="cell"><p>/</p></div>
<div class="cell"><p>-</p></div>
<div class="cell"><p>-</p></div>

<div class="param cell"><h3>Movement</h3></div>
<div class="cell"><p>X</p></div>
<div class="cell"><p>X</p></div>
<div class="cell"><p>-</p></div>
<div class="cell"><p>-</p></div>

<div class="param cell"><h3>Depth</h3></div>
<div class="cell"><p>X</p></div>
<div class="cell"><p>X</p></div>
<div class="cell"><p>/</p></div>
<div class="cell"><p>X</p></div>

<div class="param cell"><h3>Typography</h3></div>
<div class="cell"><p>X</p></div>
<div class="cell"><p>/</p></div>
<div class="cell"><p>/</p></div>
<div class="cell"><p>/</p></div>

<div class="param cell"><h3>Composition</h3></div>
<div class="cell"><p>/</p></div>
<div class="cell"><p>/</p></div>
<div class="cell"><p>/</p></div>
<div class="cell"><p>/</p></div>

<div class="param cell"><h3>Perspective</h3></div>
<div class="cell"><p>X</p></div>
<div class="cell"><p>X</p></div>
<div class="cell"><p>-</p></div>
<div class="cell"><p>X</p></div>

<div class="param cell"><h3>Harmony</h3></div>
<div class="cell"><p>X</p></div>
<div class="cell"><p>-</p></div>
<div class="cell"><p>X</p></div>
<div class="cell"><p>/</p></div>

<div class="param cell"><h3>Unity</h3></div>
<div class="cell"><p>X</p></div>
<div class="cell"><p>X</p></div>
<div class="cell"><p>X</p></div>
<div class="cell"><p>X</p></div>

</div>
</div>  

<br>


Analys
-----------------------

### Devon Stank


Devon arbetar som Squarespace developer/designer och grundare till Squar (Squar är en Creative Digital Agency som arbetar med design och utveckling av webbplatser, med främsta fokus på Squarespace development. Squarespace är ett Content Managemenet System för webbsidor/bloggar). Främsta syftet med webbplatsen är att göra reklam för tjänster som Devon erbjuder (Squarespace konsult och säljer även kurser som hjälper andra att skapa/utveckla 'personal brand'). Devon Stanks webblats har följt i princip samtliga designprinciper och det syns tydligt att det har varit stor fokus på detaljer och varje del är väl genomtänkt. 

Rubriker samt citat är stora i förhållade till navigation och brödtext, och överlag så används flera olika font-storlekar på webbsidan vilket gör så att ögonen dras till element i den av sidskaparen bestämda ordningen (scale/hierarchy). Samtliga sidor på webbplatsen har liknande format, det är också återkommande typsnitt och accentfärg vilket ger en enhetlig känsla genom hela webbplatsen (repetition / unity). Även om typografin inte är utmärkande i sig tycker jag att Devon har hittat eleganta typsnitt (Morpheus Pro och Poppins) som passar perfekt till webbplatsens övriga stilrena design. Sidan använder också en bra vertikalrytm och det är tydligt avståndsmässigt vad som hänger ihop med vad (typography / unity).  

I sidan används både symmetrisk och assymetrisk balans (balance). För att placera ut element har man använt sig av grid och av flexbox. Sidan använder kontrast, både i storlek/avstånd men också i färger - svart, vitt och accentfärg (contrast/hierarchy/colour). Överlag har webbplatsen en otroligt bra helhetskänsla där varje del behövs och sidan skulle inte kännas komplett utan.

Devon har även fått in textur (texture) genom att applicera någon slags filter på samtliga foton som gör så att de ser gryniga ut -  utseendet påminner mycket om "riktiga" framkallade foton. Det ger en fin textur i kontrast till den i övrigt "flat" designen. Detta skulle också kunna vara ett strategiskt val för att maskera suddighet hos bilder som man dragit ner på kvalité hos, i syfte att minska storleken.  

Med hjälp av animationer får man, allteftersom man scrollar ner, intryck av att samtliga element "glider in" på sina platser. Detta kan såklart också vara strategiskt och hänga ihop med lazyload, men i så fall mycket väl fungerande då elementen laddas in utan fördröjning. Utöver detta ligger ett antal videos i stort format på webbplatsen med automatiska previews vilket ger rörelse (movement) till webbplatsen.  Även innehållet i bilderna ger en känsla av rörelse då dessa ser ut att vara tagna "in action". Videona tillsammans med de större bilderna ger också webbplatesn djup (depth) och perspektiv (perspective).  Förutom att ge rörelse och djup bidrar även bilderna till helhetskänslan eftersom bildernas tema (Devon i olika arbetsrelaterade sammanhang) passar bra ihop med resten av innehållet.

Design är en del av Devons arbete och genom att ha en så pass välutarbetad egen webbplats ger han intryck av tillförlilitlighet och professionalitet vilket passar väl syftet med webbplatsen - att presentera och sälja sina tjänster.  




### Rafikah Halim

Rafikah är en product manager som arbetar med SaaS produkter. Syftet med webbplatsen är att agera CV för Rafikah för att på så sätt få kontakt med potentiella uppdragsgivare.  

Rafikahs webbplats har symmetri (symmetry) och balans (balance) ***bortsett från att webbplatsen inte verkar vara helt anpassad till större enhet än laptop vilket gör att exemplevis herobilden på home-sidan hamnar till vänster på skärmen och lämnar en icke-smickrande och icke-balancerad tomhet på högersidan, samt att footern på 'about me' sidan inte ligger längst ner***. Balansen har uppnåtts främst genom symmetri och centrering av element, men även med hjälp av grid (grid). Webbplatsen är överlag minimalistisk men har ändå fått lite rörelse (movement) med hjälp av genomskinlighet (transparency) - herobilderna på home och about-me sidorna har fått någon form av filter som skapar lager av genomskinliga konturer i olika färger. En viss känsla av rörelse skapas också med hjälp av animationer där ikon-element "glider in" på sina platser allteftersom användaren scrollar ner på sidan. Hero bilderna ger också sidan en viss djup (depth) eftersom de föreståller utsikt över berg respektive hav som "drar in" sidbesökaren. Rafikah har använt sig en del av inramning (framing) - i vissa fall genom att ge element en annan bakgrundsfärg och i andra genom att lägga en box-shadow som ger visuellt intryck av ram. Det senare har också bidragit till att skapa djup på webbsidan.

Liknande element/innehåll har liknande layout (unity) vilket gör sidan lättöversiktlig. Samtidigt finns det förbättringspotential - t ex så har såväl fokuserade länkar som "minirubrikerna" en blå genomstrukning, vilket gör det lite oklart vad man kan och inte kan klicka på. Det fanns också några element på sidan som jag uppfattade som länkar pågrund av "länk-muspekaren" men som inte gick att klicka på, här hade det varit till fördel att ändra pekaren. Jag tycker egentligen inte att genomstrukningen passar underrubrikerna - linjen är tjock i förhållande till text-storleken och det syns inte så tydligt att linjen går bakom bokstäverna utan det ser snarare ut som att man strukit bort något som blivit fel. Ett annat förbättringspotential är att Rafikah har kompromissat radavstånd rejält på några element för att få till unity, det gör innehållet något svårläst (erfarenheter och utbildningar på 'about me' sidan). Det hade nog sett bättre ut att behålla "normalt" radavstånd och istället öka avståndet mellan de övriga elementen.  Även om det är tydligt på Rafikas webbplats vad som hör ihop med vad så får inte jag någon känsla av harmoni, det är något med webbplatsen som jag inte direkt kan peka på, som inte ger mig ett enhetligt intryck av helheten. 

Rafikahs webbplats ser inte lika profesionell ut som Devon's, men syftet med webbplatsen är att förmedla information om sig själv och sina tidigare erfarenheter, samt kontaktuppgifter, och tack vare sidans tydliga struktur tjänar den gott sitt syfte och mål. Eftersom Rafikah arbetar som produkt manager och inte som designer, påverkar inte designen på hennes webbplats mitt intryck av hur bra hon skulle vara på sitt jobb.    

### Erik Jarowski

Erik Jaworski är en fotograf. Syftet med Eriks webbplats är att presentera sitt portfolio av foton samt förmedla sina kontaktuppgifter.  Han har strukturerar upp sitt innehåll väl, dels genom att dela upp det på olika kategorier i navigationen och dels genom att "klustra" ihop bilder som hör till samma porjekt/fototillfälle, vilket gör innehållet lättöverskådligt och ger sidan harmoni (harmony). De akromatiska färgerna (colour) på webbplatsen ger en bra kontrast (contract) till fotona och lyfter fram dessa väl.  På så sätt gynnar designen webbplatsens mål och syfte.

Bortsett från några få element med assymetrisk balans (***om man väljer en destination under travel i navigationen så kommer man till en sida där foton är presenterade i ett grid-linande format och där de trots olika bredd fyller hela vidden perfekt och med exakt samma mellanrum mellan rader eller kolumner***) så är Eriks webbplats väldigt symmetrisk, på gott och ont. Sidans titel, rubrik och navigation ligger i mitten. På första sidan tar bilden av Erik lika myckt plats som texten om honom och båda är placerade så att de ligger på var sin sidan på av och samma avstånd från sidans mitt, motsvarande gäller för Booking-sidan under rubriken Virtual Services. Även på de övriga sidorna är samtliga element antingen centrerade eller positionerade så att lika många/lika stora element är till höger som till vänster om mittenlinjen. Denna typ av symmetri är ett enkelt sätt att få balans, men samtidigt hade man kunnat förvänta sig lite mer kreativ balans/assymetri från en konstnär, som en fotograf ju är.

### Min egna portfoliosida

De designprinciperna som kännetecknar min sida mest är grid, balance, colour, depth/perspective, repetition, unity.  

Grid har jag använt mig av på home-sidan, landningssidorna för analysis respektive gallery samt för att presentera resultaten av analyserna Colors och Design Principles, samt även till headern på mindre enheter (upp till 767px bredd). I griden på home-sidan samt landningssidorna har jag placerat in element med snarlikt utseende och struktur så att de ligger på ett assymetriskt balanserat sätt och så att det också är tydligt att de hör ihop (unity). Tydligast syns det på homesidan där de tre boxarna har samma bild som "bakgrund" men olika delar av den visas. Det, tillsammans med placeringen och samma färg/typsnitt på text gör så att det tydligt syns att dessa tre boxar hör ihop.  

Jag har försökt att skapa riktning (direction) på home sidan genom att ha border radius på tre av fyra hörn på de övre två rutorna för att på så sätt ge en illusion av att varje box pekar på nästa, samt att första boxen innehåller huvudrubrik h1, medan de efterföljade boxarna har underrubriker h2. Detta tillsammans med att ögat naturligt dras till övre vänstra hörnet först (iaf för oss som normalt sett läser från vänster till höger och uppifrån och ned) blir det så att besökaren börjar på "rätt" ruta, dvs den som är högst upp till vänster, därefter förflyttar blicken till rutan snett under till höger och sist till den som är snett under till vänster (i horisontella mitten av skärmen).

Med hjälp av box-shadow samt z-index har jag försökt att skapa en känsla av djup på webbsidan (perspective / depth). Tex så ligger logon i headern högst upp så att när man scrollar uppåt så glider den över nav-baren medan resten av headern glider under, vilket ger ett intryck av flera lager. Intrycket av att logon "ligger löst" ovanpå förstärks genom att jag har gjort den lite större och vinklat så att två av hörnen ligger utanför site-headern. Skuggorna ger också intryck av att navigationen högst upp på sidan ligger högre upp än site-headern som i sin tur ligger över sidebar (på singelsidorna för analysis och technology) som i sin tur ligger över main. Skuggorna runt boxarna på home-sidan, landningssidorna för analysis och technologies samt även fotona i galleriet ger ett intryck av att dessa står ut från sidan. Bäst passar det till fotona i galleriet som gör så att fotona ser ut som tavlor som hänger från en vägg.  

Jag är inte helt nöjd med min färgpalett då färgerna fick anpassas en hel del för att hamna på rätt "accessibility-nivå" vilket har lett till mycket starkare kontraster än vad jag tänkt och passar inte längre lika bra till det eleganta typsnittet i rubrik-elementen som hade gynnats av mer dämpade färger, men de fem utvalda färgerna i färgtemat komplementfärg är återkommande på samtliga sidor och ger en enhetlig känsla till hela webbplatsen (unity, repetition). Jag hinner inte välja nytt typsnitt nu i kmom06, men för projektet kommer jag göra så att jag väljer ut färgpalett först och ser till så att den får ok i samtliga verktyg innan jag börjar välja ut typsnitt. En tanke som slog mig kring färg och accessibility var att istället för att behöva anpassa färgerna i standardtemorna så pass mycket att de hamnade långt ifrån i ljushet/mörkhet från färgerna som faktiskt automatgenererades av Adobe färghjuls-verktyget, hade det varit enklare att helt enkelt skapa ett tredje tema med stora kontraster (typ svart/vitt) som då skulle kunna användas av de som har svårt att skilja på färgerna i de "ordinarie" teman.

Efter att ha analyserat andra webbplatser kom jag också fram till att min webbplats hade gynnats av mer rörelse, antingen med hjälp av visuella effekter såsom genomskinlighet/linjer eller med javascript. Jag hittar dock inget passande ställe att implementera det på såhär på rak arm och med varje designelement ska man ju fundera över varför man lägger till det. Dessutom är just rörelse en svår sak att lägga till utan att det blir 'tacky', det är viktigt att det passar in i resten av sidans design. Så jag väljer att inte lägga till något just nu, men kommer definitivt att ha det i åtanke i projektarbetet redan från start, i planeringsfasen.  

En annan sak som jag reflekterade kring var att i kursmomentet som vi arbetade med typsnitt så tyckte jag att kontrasten mellan rubriker och brödtext blev alldeles för stor och att det såg 'konstigt' ut, och höll därför "scale-faktorn" på min sida ganska låg. Jag använde mig också av motsvarande antal steg som rubriknivåer som jag använder - eftersom jag endast använder h1-h3 så blev det bara tre steg, dvs att det var en scale factor mellan p och h3 och inte scale factor * 3 som det hade blivit om jag även använt h4 och h5. Men efter att ha undersökt andras sidor på webben (både i detta men även i kmom04-05) så kom jag fram till att det vanliga på webben verkar vara just att ha "dramatiska" skillnader i storlek och att det faktiskt är en av sakerna som gör så att en webbplats ser bra ut, så jag funderade över om jag inte ändå skulle anpassa storleksskillnaderna efter fler steg trots att jag inte använder h4 och h5. När jag testade att göra så tyckte jag dock inte att det passade så bra in på min webbplats och med resten av layouten. Däremot så valde jag att öka på scale factor på större enheter från 1,414 till 1,618 - jag har reflekterat en del kring om denna ändring har lett till bättre eller sämre helhetsintryck, men känner att jag hade behövt mer tid. Just nu känns det som att det var bättre innan, men samtidigt kan det ha att göra med ovana. Det som jag också märkt av på andra webbplatser är att det inte är alltid h1 elementet som är störst och rubriker överlag inte alltid är större än brödtext, utan många gånger kan citat eller andra delar brödtext vara mycket större - storleken har snarare använts som kontrast för att tydligt visa vilka delar som är viktigast, vilket i mitt tycke faktiskt ser bättre och mer intressant ut än en strikt storleksordning baserad på de semantiska HTML elementen som använts.  

Syftet med min portfoliosida var att lära mig och öva på olika tekniker och designprinciper så på det sättet tycker jag att sidans design är i linje med webbplatsens syfte och mål. 


### Summerat

Gemensamt för samtliga tre webbplatser förutom min egna var det sparsamma användandet av färger, vilket kan vara en fördel för bildtunga webbplatser. På samtliga tre användes även samma designprinciper på såväl första sidan som de övriga sidorna. Detsamma gäller även min egna portfoliosida om man bortser från den lilla hinten till "direction" med hjälp av hörnen på rutorna.  

Ingen av webbplatserna använde en lika tydlig "composition" såsom i exemplet i Design Element Principles men Devons webbplats hade en mycket bra helhetskänsla. Balans och kontrast var två designprinciper som fanns närvarande på samtliga webbplatser och det fanns också en tydlig heriarki som gjort det enkelt att följa sidornas innehåll i den prioritetsordning som sidskaparen bestämt. Samtliga webbplatser använde sig också av grid för att presentera innehåll (Erik använde sig inte av CSS grid, men han har på annat sätt skapat grid-liknande format). Ingen av webbplatserna använde randomness/variety och ingen bröt heller på ett tydligt sätt mot några regler (***utöver regeln kring samma scalefactor mellan olika text-nivåer som såväl Devon som Rafikah bröt mot för att skapa kontrast och framhäva "viktiga" delar på ett sätt som gynnade hemsidan***). Ingen av webbplatserna använde heller negative space till något kreativt. Webbplatserna som inte hade som primärt syfte att presentera foton använde sig av hero-bilder för att bl a skapa rörelse, djup och perspektiv på webbplatsen. 

Referenser
-----------------------


1. https://dbwebb.se/article/vl.pdf (besökt 2022-12-10)
2. https://www.canva.com/learn/design-elements-principles (besökt 2022-12-10)
3. https://devonstank.com/ (besökt 2022-12-10)
4. https://www.rafikahhalim.com/ (besökt 2022-12-10)
5. https://www.erikjaworski.me (besökt 2022-12-10)
6. https://www.student.bth.se/~juli22/dbwebb-kurser/design/me/portfolio/ (besökt 2022-12-11)


Övrigt
-----------------------

Mitt namn är Julia Lind, och jag har gjort denna undersökning/skrivit rapporten ensam.
