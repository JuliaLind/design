---
Title: Colors
Description: Colors
Template: analysis-single
---

Colors
=======================

I denna rapport analyseras färger och typografi på tre olika webbplatser.

Urval
-----------------------

Jag har valt att undersöka och analysera webbplatser tilllhörande tre olika företag som erbjuder interimlösningar:  

- https://www.scandinavianexecutive.se erbjuder interimschefer inom HR, ekonomi/finans, marknad/försäljning, industri/produktion, sourcing/supply chain, offentlig sektor, IT.
- https://www.gazella.se är specialiserade på interimlösningar och rekrytering inom ekonomi, allt från ekonomichef till ekonomiassistent
- https://meshab.se/ erbjuder såväl interimschefer som konsulter inom HR, ekonomi, marknad, försäljning, IT, inköp. 

Vi har alltså ett företag som erbjuder konsulter på enbart höga befattningar men inom olika områden,
ett bolag som erbjuder konsulter på olika nivåer men inom ett och samma område,
samt ett bolag som erbjuder konsulter på olika nivåer och inom olika områden.
Det ska bli intresssant att undersöka likheter och skillnader i hur de presenterar sig visuellt via sina respektive webbsidor.

*Tips! Hovra över rutan för respektive webbplats för att zooma. Klicka på enskilda bilder för att öppna i originalstorlek*
<div class="foto-container">

<div class="image-cell scandinavian">

<div class="title-cell"><h3>Scandinavian Executive</h3></div>

<div class="screen1">
<a href="../image/Scand-Exec-1.jpg"><img src="../image/Scand-Exec-1.jpg" alt="website screenshot"></a>
</div>

<div class="screen2">
<a href="../image/Scand-Exec-3.jpg"><img src="../image/Scand-Exec-3.jpg" alt="website screenshot"></a>
</div>

<div class="screen3">
<a href="../image/Scand-Exec-4.jpg"><img src="../image/Scand-Exec-5.jpg" alt="website screenshot"></a>
</div>

</div>

<div class="image-cell gazella">

<div class="title-cell"><h3>Gazella</h3></div>

<div class="screen1">
<a href="../image/gazella-1.jpg"><img src="../image/gazella-1.jpg" alt="website screenshot"></a>
</div>

<div class="screen2">
<a href="../image/gazella-3.jpg"><img src="../image/gazella-3.jpg" alt="website screenshot"></a>
</div>

<div class="screen3">
<a href="../image/gazella-4.jpg"><img src="../image/gazella-4.jpg" alt="website screenshot"></a>
</div>

</div>

<div class="image-cell mesh">

<div class="title-cell"><h3>Mesh</h3></div>

<div class="screen1">
<a href="../image/mesh-1.jpg"><img src="../image/mesh-1.jpg" alt="website screenshot"></a>
</div>

<div class="screen2">
<a href="../image/mesh-2.jpg"><img src="../image/mesh-2.jpg" alt="website screenshot"></a>
</div>

<div class="screen3">
<a href="../image/mesh-3.jpg"><img src="../image/mesh-3.jpg" alt="website screenshot"></a>
</div>

</div>

</div>



Metod
-----------------------

Jag har använt mig av verktyget colorzilla för att ta färgprover på färger som används på respektive webbplats. Därefter har jag använt mig av verktyget Adobe color och lagt in färgerna en och en i alternativet "egen" (där man kan plocka ihop egen palett) för att se var på färghjulet färgerna hamnar och om det motsvarar något (och i så fall vilket) av de etablerade reglerna för färgharmoni.

För att analysera typsnitt har jag använt mig av devtools och verktyget "välj ett element på sidan" (Ctrl + Shift + C). Genom att klicka på ett element med detta verktyg navigeras man snabbt till det elementet i Inspektör-verktyget och kan se vilken typ av element det är och vilka regler som är satta, vilket typsnitt som används osv. 



Resultat
-----------------------

Studien ledde till följande observationer:

<div class="scroll-container">
<div class="result-container">
<div></div>
<div class="cell title-cell"><h3>Scandinavian Executive</h3></div>
<div class="cell title-cell"><h3>Gazella</h3></div>
<div class="cell title-cell"><h3>Mesh</h3></div>
<div class="param cell"><h3>Färger</h3></div>
<div class="cell color-palette scandinavian">
<div class="sample color1"><p>#2e405b</p></div>
<div class="sample color5"><p>#9BB8E7</p></div>

<div class="sample color3"><p>#1164fb</p></div>
<div class="sample color2"><p>#bfd1f2</p></div>
<div class="sample color4"><p>#babeca</p></div>


</div>
<div class="cell color-palette gazella">
<div class="sample color5"><p>#0D191E</p></div>
<div class="sample color4"><p>#162a33</p></div>
<div class="sample color3"><p>#e74e0f</p></div>
<div class="sample color2"><p>#4784a1</p></div>
<div class="sample color1"><p>#0a4e5a</p></div>
</div>
<div class="cell color-palette mesh">
<div class="sample color1"><p>#1e2225</p></div>
<div class="sample color2"><p>#004750</p></div>
<div class="sample color3"><p>#ff9669</p></div>
<div class="sample color4"><p>#f3f7f7</p></div>
<div class="sample color5"><p>#f0d9cc</p></div>
</div>
<div class="param cell"><h3>Färgschema</h3></div>
<div class="cell colortheme"><img src="../image/Scand-Exec-colors.png" alt="color-palette"><p>Monokromt</p></div>
<div class="cell colortheme"><img src="../image/gazella-colors.png" alt="color-palette"><p>Komplementfärg</p></div>
<div class="cell colortheme"><img src="../image/mesh-colors.png"><p>Komplementär</p></div>
<div class="param cell"><h3>Accentfärg</h3></div>
<div class="cell accent scandinavian"><img src="../image/scand-exec-logo.png" alt="Scandian Executive logo"><p class="color3">#1164fb</p></div>
<div class="cell accent gazella"><img src="../image/gazella-logo.png" alt="Gazella logo"><p class="color3">#e74e0f</p></div>
<div class="cell accent mesh"><img src="../image/mesh-logo.png" alt="Mesh logo"><p class="color3">#ff9669</p></div>
<div class="param cell"><h3>h1</h3></div>
<div class="cell"><p>Optima-Bold</p><p>(<i>Sans Serif</i>)</p></div
><div class="cell"><p>Raleway Thin</p><p>(<i>Sans Serif</i>)</p></div>
<div class="cell"><p>Nunito Extra Light</p><p>(<i>Sans Serif</i>)</p></div>
<div class="param cell"><h3>h2</h3></div>
<div class="cell"><p>Optima-Bold</p><p>(<i>Sans Serif</i>)</p></div>
<div class="cell"><p>Raleway Thin</p><p>(<i>Sans Serif</i>)</p></div>
<div class="cell"><p>Nunito Extra Light</p><p>(<i>Sans Serif</i>)</p></div>
<div class="param cell"><h3>h3</h3></div>
<div class="cell"><p>Optima-Bold</p><p>(<i>Sans Serif</i>)</p></div>
<div class="cell"><p>Raleway Thin</p><p>(<i>Sans Serif</i>)</p></div>
<div class="cell"><p>Nunito Extra Light</p><p>(<i>Sans Serif</i>)</p></div>
<div class="param cell"><h3>Brödtext</h3></div>
<div class="cell"><p>Avenir-book</p><p>(<i>Sans Serif</i>)</p></div>
<div class="cell"><p>Raleway Thin</p><p>(<i>Sans Serif</i>)</p></div>
<div class="cell"><p>PT Serif</p><p>(<i>Serif</i>)</p></div>
</div>
</div>




Analys
-----------------------

### Scandinavian Executive 

Scandinavian Executive använder sig av monokrom färgtema i en blå nyans där färgerna är av olika mättnad (saturation) samt ljusstyrka (brightness). Accentfärgen är samma som färgen på bolagets logotyp i sidtiteln och även utåt när man googlar på bolaget. På själva webbsidan är logotypen däremot helvit och det är inte helt ovanligt att företag använder alternativa färger på sin logotyp beroende på bakgrund för att få till en bra kontrast. Att då använda den blåa logotypfärgen som accentfärg istället gör så att man som besökare ändå hålls medveten om vilken sida det är man besöker. Enligt Adobe Color är detta färgtema okej för färgblinda. 

Blå färg symboliserar öppenhet och intelligens och tillhör de kalla lugnande färgerna[7]. En monokrom färgskala är ett säkert kort men kan också bli tråkigt, särskilt när den valda nyansen är blå som i mitt tycke är en rätt så uttjatad färg. Även modellerna på hero-bilden bär kavajer i en blå nyans, vilket blir lite väl stelt och konservativt. När jag besöker webbsidan får jag en känsla av att bolagets kultur innebär en fyrkantig syn där inga misstag eller egna initiativ tillåts, och jag kan tänka mig att detta begränsar både kretsen av sökande men kanske även kunder, vilket såklart kan vara ett medvetet val av bolaget och i så fall så passar färgtemat väl den bild som bolaget vill förmedla av sig själva.

Scandinavian Executive använder fonter ur Optima familjen till rubrikelementen. I de flesta fall används Optima-Bold till h1, h2 och h3, men på något ställe har h2 använts till citat och då har Optima-Regular använts. Optima har sitt ursprung i Roman men är en sans serif font som dock ofta kombineras med andra sans serif fonter enligt dafontfree[1] och myfonts[2]. Enligt linotype.com[3] är bokstäverna designade i Golden Ratio  proportioner (Golden Ratio, 1.62, är en ratio som ofta återkommer i naturen. Man kommer ganska nära Golden Ratio genom att använda 2/3 och 1/3, vilket ofta används inom webbdesign för bra layout och ska ge en trevlig känsla av balans). Optima-fonten tillför, i mitt tycke, en modern touch till den annars rätt så konservativa webbsidan.

Till brödtexten använder Scandinavian Executive framförallt fonten Avenir-Book. För kortare stycken brödtext (citat) används ibland Avenir-Medium. Avenir är en sans-serif font designad med syfte att vara en mer organisk variant av den gemoteriska stilen[4] [5] . De olika bokstäverna har tydliga skillnader mot varandra och tillsammans med de rundade bowl/counter delarna gör de texten mycket lättläst, ett bra val för en webbsida enligt mig. 

Till både rubrik-elementen och brödtexten använder Scandinavian Executive backup-fonterna Verdana, Arial och Sans-serif.


### Gazella 

Gazella har använt sig av komplementfärg färgtema med utgångspunkt i den dämpade orange (med en hit av rött) färgen i företagets logotyp. Färgen orange är en varm, aktiv och energisk färg som frambringar glädje och repsenterar solljus, kretivitet och entusiasm[7].

De övriga fyra färgerna är två färger med lite olika färgmättnad som ligger mellan blått och grönt ('teal' eller 'vattenblå' tror jag är en tillräckligt nära benämningar) i två olika ljusstyrkor var. Grön färg accocieras med naturen och är en lugnande färg som symboliserar tillväxt, fräschet och hopp. Grönt kan också representera välstånd, stabilitet och visdom. Liksom blått tillhör grönt de kallare lugnande färgerna och är inte lika dynamisk och ansträngande för ögonen som orange [7]. Därför blir orange en bra accentfärg mot blågröna nyanser. 

Färgpaletten ser lyxig ut och är troligen inspirerad av naturen i och med flertal naturbilder på berg och skogar i just dessa nyanser genomgående på webbsidan. Vilket också tillsammans med gazellen i logotypen skapar en bra helhetskänsla av en väl genomtänkt design.

Enligt Adobe color är temat inte okej för färgblinda. Dock är det värt att notera färgerna inte använs ovanpå varandra utan antingen mot vit bakgrund eller med vit text ovanpå så det är tydliga kontraster igenom hela webbsidan. På webbsidan får Gazella logotypen, till skillnad från Scandinavian Executives logotypen, behålla sin signaturfärg och färgen används som accentfärg igenom hela webbsidan för framförallt knappar, pilar, rubriker och markering av aktiv länk. Färgen ser bra ut mot såväl ljus som mörk bakgrund. 

Jag tycker att företaget har lyckats mycket bra med valet av färgtema, även om webbsidan mestadels går i vitt och blågrönt är det tillräckligt många klickar av orange för att ge känsla av värme.  När jag besöker webbsidan får jag intrycket av ett företag med öppet företagsklimat som hänger väl med i utvecklingen och där medarbetarna trivs och nya idéer uppmuntras. Färgtemat går därför helt i linje med det de skriver om sig själva i om-avsnittet: "Våra nytänkade och engagerade medarbetare...", "Gazellas familjära företagskultur...", "...tack vare ett pågående lagarbete samt konstant utveckling" osv.

Gazella använder samma font till samtliga element - Raleway Thin, som är en sans serif font. De har ingen annan backup-font än 'sans serif' som då blir default-fonten beroende på vilken browser som används. Raleway Thin är en elegant google-font som passar bra in i den övriga designen. Jag är dock lite förvånad över att företaget helt avstått från användning av serif-fonter med tanke på att texten i företagets logotyp är en serif font. Även om företaget använder samma typsnitt på samtliga element går det enkelt att urskilja på rubriker och brödtext då olika tjocklek och storlekar används, det är enkelt att se vad som hänger ihop med vad.

### Mesh 

Mesh använder sig av färgtema komplementär med utgångspunkt i den ljusare dämpade orangea färgen i företagets logotyp. Liksom Gazella används logotypens orangea färg som accentfärg, men har i detta fall kompletterats med en avmättad färg i samma nyans samt tre färger i blågrön nyans (lite mer år det gröna hållet gentemot de som används av Gazella) samt att det bara är en av färgerna som har hög färgmättnad och de övriga två ligger nära mitten på färghulet (den ena är nästan grå). Enligt Adobe Color är detta färgtema okej för färgblinda.

Även i detta fall verkar de blågröna nyanserna ha sin inspiration i naturen (webbsidan växlar mellan olika herobilder från sida till sida där samtliga är i temat växter). Till skillnad från Gazella är Mesh lite mer restriktiva med användadet av mörkare färger till bakgrund, vilket ger ett genomgående ljusare intryck. Jag tycker att färgvalen passar bra med den bild de vill ge av sig själva - ett bolag med snabb tillväxt som samtidigt leverar hög kvalité i form av handplockade och noga granskade egenkonsulter med rätt kompenteshöjd, erfarenhet och personlighet.


Mesh använder fonten Nunito till rubrikelementen. Nunito är en välbalanserad rundad (rundande kanter på alla streck) terminal sans serif typsnitt som skapats med syfte att vara just en display-font [6] (dvs menad för rubrikelement).

Mesh har balanserat Nunito bra i brödtexten där typsnittet PT Serif används. PT Serif är som namnet avslöjar en serif-font, vilket innebär att Mesh har valt det säkra kortet i detta fall - en sans serif font till rubriker och en serif font till brödtext.

### Sammanfattningsvis

Samtliga tre bolagen har valt färger som passar deras syfte - bolaget som specialiserat sig på uthyrning av enbart Executives har ett strikt och konservativt monokromt tema i kalla blåsa nyanser, medan bolagen som inriktat sig mot en bredare konsult-krets har satsat på livligare färger i blågrönt med varma orangea färgklickar. 


Referenser
-----------------------


1. https://www.dafontfree.co/optima-font-family/ (besökt 2022-11-26)
2. https://www.myfonts.com/collections/optima-font-linotype (besökt 2022-11-26)
3. https://www.linotype.com/1348248/optima-family.html (besökt 2022-11-26)
4. https://en.wikipedia.org/wiki/Avenir_(typeface) (besökt 2022-11-26)
5. https://freefontsfamily.com/avenir-font/ (besökt 2022-11-27)
6. https://fonts.google.com/specimen/Nunito/about (besökt 2022-11-27)
7. Beaird, Jason. 2014. The Principles of Beautiful Web Design. 3. uppl. Sitepoint.



Övrigt
-----------------------

Mitt namn är Julia Lind, och jag har gjort denna undersökning/skrivit rapporten ensam.